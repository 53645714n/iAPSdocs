Open Humans Uploader
****************************************
Darujte svá data vědě
========================================
Můžete pomoci komunitě tím, že daruje vaše data do výzkumných projektů! To pomáhá vědcům se dále posouvat, rozvíjet nové vědecké myšlenky a pomáhá otevírat téma open source systémů s uzavřenou smyčkou.
AndroidAPS je připravena na synchronizaci dat s `Open Humans <https://www.openhumans.org>`_, platformou umožňující nahrávat, spojovat a ukládat vaše osobní data - jako jsou genetika, aktivity a zdravotní údaje. 

Zachováváte si plnou kontrolu nad tím, co se stane s vašimi daty, a jaké projekty chcete podpořit tím, že jim udělíte přístup k vašim datům. V závislosti na projektu, ke kterému jste se připojili, jsou údaje vyhodnocovány a používány různými způsoby a v různém rozsahu.

Následující data budou odeslána na váš účet Open Humans: 

* Hodnoty glykémie
* Události v portálu péče (kromě poznámek)
* Prodloužené bolusy
* Přepnutí profilu
* Celkové denní dávky
* Dočasné bazály
* Dočasné cíle
* Nastavení
* Verze aplikace
* Model zařízení 
* Rozměry obrazovky

Tajné nebo soukromé informace, jako je adresa vašeho Nightscoutu nebo API heslo, nebudou nahrány.

Nastavení
========================================
1. Jestliže dosud účet nemáte, vytvořte si účet na `Open Humans <https://www.openhumans.org>`_ pokud jste to jestě nedělali. Můžete se přihlásit také prostřednictvím svých stávajících účtů Google nebo Facebook.
2. Povolte plugin “Open Humans” na záložce `Konfigurace <../Configuration/Config-Builder.html>`_.
3. Pomocí ozubeného kolečka otevřete jeho nastavení. Můžete nahrávání dat omezit pouze na dobu, kdy je telefon na Wi-Fi a/nebo na nabíječce. 
4. Otevřete plugin Open Humans (buď přes záložku OH, nebo přes hamburgerové menu) a klepněte na 'LOGIN'.

.. image:: ../images/OHUploader1.png
  :alt: Open Humans v Konfiguraci
    
5. Pozorně si přečtěte uvedené informace o nástroji Open Humans Uploader a podmínkách jeho použití. 
6. Potvrďte zaškrtnutím políčka a klepněte na 'LOGIN'.
7. Otevře se webová stránka Open Humans. Přihlaste se pomocí svých přihlašovacích údajů.
8. Rozhodněte, zda chcete skrýt své členství AndroidAPS Uploader ve svém veřejném profilu Open Humans.
9. Klepněte na tlačítko 'Authorize project'.

.. image:: ../images/OHUploader2.png
  :alt: Podmínky použití a přihlášení k Open Humans

10. Vrátíte-li se do AAPS, uvidíte zprávu o tom, že přihlášení bylo úspěšné.
11. Ponechejte plugin Open Humans Uploader i telefon zapnuté, aby bylo možné nastavení dokončit.
12. Poté, co klepnete na tlačítko zavřít, uvidíte své ID člena. Velikosti fronty > 0 ukazují, že jsou zde stále ještě nějaká data, která je třeba nahrát.
13. Chcete-li přestat nahrávat data do Open Humans, klepněte na 'LOGOUT'.
14. Oznámení systému Android vás bude informovat o probíhajícím nahrávání.

.. image:: ../images/OHUploader3.png
  :alt: Závěrečné nastavení Open Humans

15. Svá data můžete spravovat po přihlášení na stránku `Open Humans <https://www.openhumans.org>`_.

.. image:: ../images/OHWeb.png
  :alt: Správa dat Open Humans
     
Možnosti sdílení
========================================
`'OPEN' project <https://www.open-diabetes.eu/>`_
---------------------------------------------------------------------------------------  
Projekt "OPEN" spojuje mezinárodní a mezioborové konsorcium inovátorů z řad pacientů, klinických pracovníků, sociálních vědců, počítačových vědců a organizací hájících zájmy pacientů s cílem prozkoumat různé aspekty DIY APS (systémy umělé slinivky typu udělej-si-sám), které používá stále více lidí s diabetem. Další informace naleznete na jejich `webové stránce <https://www.open-diabetes.eu/>`_.

Projekt "OPEN" v září 2020 spustil `průzkum <https://survey.open-diabetes.eu/>`_ včetně možnosti darovat data, která jste nahráli na účet Open Humans. `Návod <https://open-diabetes.eu/en/open-survey/survey-tutorials/>`_, jak darovat vaše data projektu „OPEN“, je k dispozici na stránkách a také přímo v průzkumu.


`OpenAPS Data Commons <https://www.openhumans.org/activity/openaps-data-commons/>`_
---------------------------------------------------------------------------------------  
OpenAPS Data Commons byl vytvořen proto, aby bylo možné jednoduše sdílet datové sady od DIYAPS komunity pro účely výzkumu. Tyto údaje jsou sdíleny s tradičními výzkumnými pracovníky, kteří budou vytvářet tradiční výzkumné studie, a se skupinami nebo jednotlivci z komunity, kteří chtějí přezkoumat údaje v rámci svých vlastních výzkumných projektů. OpenAPS Data Commons používá platformu "Open Humans" s cílem umožnit lidem snadno nahrávat a sdílet svá data z DIYAPS, včetně systémů AndroidAPS, Loop a OpenAPS. 

Data můžete do Open Humans dostat jedním ze tří způsobů: 

1. použít funkci AndroidAPS uploader pro odesílání svých dat do Open Humans
2. použít Nightscout Data Transfer pro odesílání svých dat do Open Humans
3. ručně nahrát datové soubory do Open Humans 

Jakmile si vytvoříte účet a vaše data budou odesílána do Open Humans, ujistěte se, že se připojíte k OpenAPS Data Commons, abyste mohli darovat svá data pro výzkum, pokud se tak rozhodnete.

Smluvní podmínky
========================================
Toto je open source nástroj, který zkopíruje vaše data do `Open Humans <https://www.openhumans.org>`_. Bez vašeho výslovného svolení neuchováváme žádná práva pro sdílení vašich údajů se třetími stranami. Data, která projekt a aplikace obdrží, jsou identifikována pomocí náhodného ID uživatele a budou bezpečně přenesena na Open Humans účet pouze na základě vaší autorizace tohoto procesu.
Data můžete kdykoli přestat nahrávat nebo je smazat na `www.openhumans.org <https://www.openhumans.org>`_. Pamatujte, že některé projekty, které přijímají data, toto nemusí podporovat.

Viz také `Podmínky Open Humans <https://www.openhumans.org/terms/>`_.

Ochrana dat
========================================
Open Humans se stará o ochranu vašeho soukromí tím, že vám pro každý projekt přidělí číselné ID. To umožňuje rozpoznat projekty, ale neumožňuje to identifikovat vaši osobu. ID aplikace nahrané pomocí AndroidAPS je podobné a pomáhá pouze spravovat data. Další informace naleznete zde:

* `Zásady využití dat Open Humans <https://www.openhumans.org/data-use/>`_
* `Open Humans GDPR <https://www.openhumans.org/gdpr/>`_


