AAPS funguje nejlépe, pokud údaje glykémií, které dostává, jsou čisté a konzistentní. Pokud používáte xDrip+ jako zdroj dat, existuje pár tipů, které vám mohou pomoci snížit šum v datech.

Uživatelům Abbot Freestyle Libre senzorů, kteří sbírají své glykémie přes zařízení jako např. LimiTTers, mohou tato nastavení pomoci dosáhnout lepších výsledků s AAPS.

**Smooth Sensor Noise.** v nastavení xDrip+ > xDrip+ Nastavení zobrazení se ujistěte, že je Smooth Sensor Noise volba zapnutá. Tímto se xDrip+ pokusí vyhladit data s velkým šumem.

**Smooth Sensor Nois (Ultrasensitive).** Jestliže pořád vidíte data s velkým šumem v xDrip+, můžete použít agresivnější vyhlazování použitím nastavení Smooth Sensor Noise (Ultrasensitive). To se pokusí použít vyhlazování i pro velmi nízké hodnoty detekovaného šumu. Abyste to provedli, nejprve [povolte vývojářský režim v xDrip+](./Enabling-Engineering-Mode-in-xDrip.html). Pak běžte do Nastavení > xDrip+ Nastavení zobrazení a zapněte Smooth Sensor Noise (Ultrasensitive).