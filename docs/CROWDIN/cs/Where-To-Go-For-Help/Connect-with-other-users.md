# Zasekl jsem se, co mám dělat? Koho se mám zeptat?

Tento projekt je založený na dobrovolnické práci, takže platí určitá pravidla, jak zabránit přebytečné práci těch, kteří tak nezištně darují svůj čas a schopnosti.

* 1. úroveň: Přečtěte si dokumentaci - máme nyní vyhledávací funkce, které vám pomohou!
* 2. úroveň: Hledejte ve facebookové skupině, pokud tam už není existující odpověď, pak se zeptejte na facebookové skupině [AndroidAPS Users](https://www.facebook.com/groups/1900195340201874/)
* 3. úroveň: Pokud jste z Facebooku nedostali výsledek, pak se zkuste zeptat v [Gitteru](https://gitter.im/MilosKozak/AndroidAPS). Položení znovu stejné otázky bude ignorované/smazané na obou kanálech, aby se předešlo duplicitnímu odpovídání. Nezapomeňte, že většina vývojářů žije v Evropě, proto odpovědi nemusí být 24/7; můžete čekat několik hodin obzvlášť přes víkendy a svátky.
* 4. úroveň: Založte problém - [issue](https://github.com/MilosKozak/AndroidAPS/issues) a přiložte své [log soubory](../Usage/Accessing-logfiles.html)
* 5. úroveň: zašlete email na <developers@androidaps.org> (jedině pokud se jedná o záležitost s osobními údaji, které by neměly jít na veřejný kanál, a vaše problémy ještě nebyly vyřešeny v předchozích úrovních)

Pro podporu k senzorům CGM použijte prosím facebookovou skupinu nebo gitterový kanál ke specifickému systému (např. [xdrip](https://www.facebook.com/groups/xDripG5/), [600 series uploader](https://www.facebook.com/groups/NightscoutForMedtronic/)). Pro podporu k Nightscoutu použijte [CGMintheCloud](https://www.facebook.com/groups/cgminthecloud/), protože jsou tam uživatelé s vyšší odborností než lidé, kteří používají jiné systémy.

# Spojte se s ostatními uživateli AndroidAPS

Kdo používá AndroidAPS? Přidejte se na [mapu zde](https://www.zeemaps.com/map?group=2617973) tím, že zvolíte Additions > Add Marker - Simple. Vyberte zelený špendlík pro "Mám ho!" nebo oranžový špendlík pro "Chci ho". Zadejte své jméno jako facebookové jméno a do popisu zadejte další údaje, jako např. vaši pumpu, senzor CGM a jméno vašeho lékaře/kliniky, pokud vás podporují. Adresa nemusí být dům, kde bydlíte, stačí zadat jenom jméno města nebo i jenom adresu kliniky, pokud to tak chcete.

## Určitě se připojte do facebookové skupiny AndroidAPS users!

Připojte se k hlavní [AndroidAPS](https://www.facebook.com/groups/1900195340201874/) facebookové skupině, pokud chcete někoho kontaktovat z mapy pro místní dotaz. Můžete zde také zadat jakoukoliv otázku ohledně výpočtu, jakékoliv problémy s Android Studiem a sestavováním APK, jakékoliv dotazy na používání aplikace a vložit tipy, jak z ní dostat maximum užitečného. Existuje také skupina zvlášť pro uživatele Combo pump [AAPSCombo](https://www.facebook.com/groups/127507891261169/), které mají trochu odlišné nastavení.

Pro všeobecné povídání o smyčce existují další facebookové skupiny:

* [Looped](https://www.facebook.com/groups/TheLoopedGroup) (celosvětově, uživatelé OpenAPS, Loop a AndroidAPS)
* [Looped UK](https://www.facebook.com/groups/LoopedUK/) (Uživatelé OpenAPS, Loop a AndroidAPS z Británie)
* [Looped-DE](https://www.facebook.com/groups/loopedDE/) (německy mluvící uživatelé OpenAPS, Loop a AndroidAPS)
* [Aussie Aussie Aussie Loop Loop Loop](https://www.facebook.com/groups/AussieLooping/) (australští uživatelé OpenAPS, Loop a AndroidAPS)