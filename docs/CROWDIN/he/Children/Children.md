# ניטור מרחוק

```{image} ../images/KidsMonitoring.png
:alt: Monitoring children
```

מערכת AndroidAPS מציעה מספר אפשרויות לניטור מרחוק ושליחת פקודות מרחוק לטיפול בילדים. באותה מידה ניתן לנטר מרחוק גם את בן\\בת הזוג או חבר.

## פונקציות

- ניתן לשלוט במשאבת הילד\\ה בעזרת מכשיר הטלפון עם אפליקציית AndroidAPS.
- הורים יכולים לנטר מרחוק על כל המידע הרלוונטי כמו רמות הסוכר, פחמימות פעילות, אינוסלין פעיל וכו' במכשיר הנייד באמצעות ** אפליקציית NSClient**. על ההגדרות של NSClient להיות זהות לאלו המוגדרות ב-AndroidAPS.
- הורים יכולים לקבל התרעות באמצעות שימוש **באפליקציית xDrip בתור עוקבים (follower mode)** במכשירים החכמים.
- שליטה מרחוק ב-AndroidAPS באמצעות [פקודות SMS](../Children/SMS-Commands.md) המאובטחת באמצעות אימות דו-שלבי.
- שליטה מרחוק באמצעות אפליקציית NSClient מומלצת רק אם הסנכרון עובד היטב (כלומר, אין שינויים לא רצויים בנתונים כמו שינוי עצמי של מטרה זמנית, בזאלי זמני וכו') ראה [הערות פרסום עבור גרסה 2.8.1.1](Releasenotes-important-hints-2-8-1-1) עבור פרטים נוספים.

## כלים ואפליקציות לניטור מרחוק

- [נייטסקאוט](https://nightscout.github.io/) בדפדפן אינטרנט (בעיקר הצגת נתונים)
- אפליקציית NSClient היא גרסה חלקית של AAPS, המסוגלת לעקוב אחר מטופל\ת, מאפשרת החלפת פרופילים, הגדרת ערכי מטרה זמניים ורישום פחמימות. ישנן 2 אפליקציות: [NSClient & NSClient2 ](https://github.com/nightscout/AndroidAPS/releases/). ההבדל היחידי ביניהן הוא שמן. כך ניתן להתקין שני עותקים של האפליקציה על אותו המכשיר ולעקוב אחר שני מטופלים או חשבונות נייטסקאוט במקביל.
- דקסקום Follow אם אתם משתמשים באפליקציית דקסקום (רק ערכי הסוכר מוצגים)
- אפליקציית [xDrip+](../Configuration/xdrip.md) במצב עוקב (בעיקר להצגת ערכי הסוכר והשמעת **התראות**)
- אפליקציית [Sugarmate](https://sugarmate.io/) או [Spike](https://spike-app.com/) על מכשירי iOS (בעיקר ערכי סוכר **והתראות**)

## דברים שיש לקחת בחשבון

- הגדרת [פרופיל](FAQ-how-to-begin) (מינונים באזליים, DIA, יחס התיקון..) יכולה להיות מאתגרת לילדים ובמיוחד בגיל ההתבגרות בעקבות הורמוני הגדילה.
- על ההגדרות של NSClient להיות זהות לאלו המוגדרות ב-AndroidAPS.
- שימו לב שיש הפרש זמנים מסויים בין הטלפון הראשי של המטופל לבין הטלפון העוקב בגלל שליחה והורדה של נתונים ובגלל ש-AAPS של המכשיר הראשי יעלה עדכון רק אחרי שיסיים לבצע את פעולתו.
- לכן קחו את הזמן, הגדירו היטב ונסו את ההגדרות כשהילד\ה לידכם לפני שתתחילו ניטור וטיפול מרחוק. חופשות מבית הספר הן זמן מתאים לכך.
- מהי התוכנית למקרי חירום כאשר השליטה מרחוק לא עובדת (נניח בעקבות בעיות רשת)?
- ניטור וטיפול מרחוק יכול להיות שימושי מאוד בגילי גן ובית ספר יסודי. אך יש לוודא שהמורים והסגל מודעים לתוכנית הטיפול שלכם. דוגמאות לתוכניות טיפול כאלה ניתן למצוא ב[לשונית הקבצים (files) בקבוצת AndroidAPS](https://www.facebook.com/groups/AndroidAPSUsers/files/) בפייסבוק.
