מהי מערכת לולאה סגורה ב-AndroidAPS?
**************************************************

AndroidAPS היא אפליקציה הפועלת כמערכת לבלב מלאכותי (APS) בסמארטפון אנדרואיד. מהי מערכת לבלב מלאכותי? זוהי תוכנה שמטרתה לעשות את מה שעושה לבלב טבעי: לשמור על רמות הסוכר בדם בטווח בריא באופן אוטומטי. 

מערכת לבלב מלאכותי לא יכולה לעשות את העבודה כמו לבלב ביולוגי, אבל יכולה להקל על ניהול סוכרת מסוג 1 באמצעות מכשירים זמינים מסחרית ותוכנה פשוטה ובטוחה. מכשירים אלה כוללים חיישן גלוקוז רציף (CGM) כדי לדווח ל-AndroidAPS על רמות הסוכר בדם ומשאבת אינסולין בה היא שולטת כדי לספק מינונים מתאימים של אינסולין. האפליקציה מתקשרת עם מכשירים אלה באמצעות בלוטות'.
 היא מבצעת את חישובי המינון שלה באמצעות אלגוריתם, או מערכת כללים, שפותחה עבור מערכת לבלב מלאכותית אחרת, בשם OpenAPS, לה אלפי משתמשים וצברה מיליוני שעות שימוש. 

הערת זהירות: AndroidAPS אינה עוברת רגולציה על ידי אף רשות רפואית באף מדינה. השימוש ב-AndroidAPS הוא בעצם ביצוע ניסוי רפואי על עצמכם.
 הקמת המערכת דורשת נחישות ויכולת טכנית.
 אם עדיין אין לכם את הידע הטכני בהתחלה, עד סיום התהליך אתם תרכשו אותו. את כל המידע הדרוש ניתן למצוא במסמכים באתר זה, במקומות אחרים באינטרנט, או אצל אחרים שכבר עשו זאת -- מומלץ לשאול בקבוצות פייסבוק או בפורומים אחרים. אנשים רבים בנו להם בהצלחה את AndroidAPS וכעת משתמשים בו בצורה בטוחה לחלוטין, אך חיוני שכל משתמש:

* יבנה את המערכת בעצמו כך שיבין היטב איך היא עובדת

* יתאים את אלגוריתם המינון האישי שלו יחד צוות הסוכרת שלו כך שיעבוד בצורה מושלמת ככל האפשר
* יתחזק וינטר את המערכת כדי לוודא שהיא פועלת כראוי

.. הערה:: 
	**כתב ויתור ואזהרה** 


	* כל המידע, המחשבה והקוד המתוארים כאן מיועדים למטרות מידע וחינוכיות בלבד.
 Nightscout לא עושה כרגע ניסיון לתאימות לפרטיות HIPAA. 
 השימוש ב-Nightscout וב-AndroidAPS הוא על אחריותכם בלבד, ואל תשתמשו במידע או בקוד כדי לקבל החלטות רפואיות.

	* השימוש בקוד מ-github.com הוא ללא אחריות או תמיכה רשמית מכל סוג שהוא. אנא עיינו ברישיון של מאגר זה לפרטים.


	* כל שמות המוצרים והחברות, הסימנים המסחריים, סימני השירות, הסימנים המסחריים הרשומים וסימני השירות הרשומים הם רכושם של בעליהם בהתאמה. 
 השימוש בהם הוא למטרות מידע ואינו מרמז על כל זיקה או אישור על ידם. 


	שימו לב - לפרויקט זה אין קשר ואינו מאושר על ידי: `SOOIL <http://www.sooil.com/eng/>`_, `Dexcom <https://www.dexcom.com/>`_ , `Accu-Chek, Roche Diabetes Care <https://www.accu-chek.com/>`_, `Insulet <https://www.insulet.com/>`_ או `Medtronic <https:// www.medtronic.com/>`_. 
	
אם אתם מוכנים לאתגר, המשיכו לקרוא.  

המטרות העיקריות של AndroidAPS
==================================================

* אפליקציה עם בטיחות מובנית.
 כדי לקרוא על תכונות הבטיחות של האלגוריתמים, הידועים כ-oref0 ו-oref1, לחצו כאן (https://openaps.org/reference-design/)
* אפליקציית "הכל באחד" לניהול סוכרת מסוג 1 עם לבלב מלאכותי ו-Nightscout
* אפליקציה לה משתמשים יכולים להוסיף או להסיר מודולים לפי הצורך בקלות
* אפליקציה עם גרסאות שונות עבור מיקומים ושפות שונות.
* אפליקציה שניתן להשתמש בה במצב לולאה פתוחה וסגורה
* אפליקציה שקופה לחלוטין: משתמשים יכולים להזין פרמטרים, לראות תוצאות ולקבל את ההחלטה הסופית
* אפליקציה שמתפקדת ללא תלות במנהלי התקנים למשאבות מסוימות ומכילה "משאבה וירטואלית" כך שמשתמשים יכולים להתנסות בבטחה לפני השימוש בה על עצמם 
* אפליקציה שמשולבת באופן הדוק עם Nightscout
* אפליקציה שבה המשתמש שולט במגבלות הבטיחות 

איך מתחילים?
==================================================
כמובן, כל התוכן הזה כאן הוא מאוד חשוב, אך יכול לבלבל בהתחלה.
ניתן לקבל אוריינטציה טובה על ידי קריאת `סקירה כללית <../Module/module.html>`_ ו`משימות <../Usage/Objectives.html>`_.

