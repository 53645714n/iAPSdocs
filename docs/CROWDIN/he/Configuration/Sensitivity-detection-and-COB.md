# זיהוי רגישות

## אלגוריתם רגישות

כיום קיימים 3 אלגוריתמים לזיהוי רגישות:

* רגישות AAPS
* רגישות משוקללת ממוצעת
* רגישות Oref1

### רגישות AAPS

הרגישות מחושבת באותו אופן כמו Oref1, אך ניתן לציין בכמה זמן אחורה להתחשב. ספיגת הפחמימות המינימלית מחושבת מתוך זמן ספיגת הפחמימות המרבי מתוך העדפות.

### רגישות משוקללת ממוצעת

הרגישות מחושבת כממוצע משוקלל מסטיות. ניתן לציין בכמה זמן אחורה להתחשב. לסטיות חדשות יש משקל גבוה יותר. ספיגת הפחמימות המינימלית מחושבת מתוך זמן ספיגת הפחמימות המרבי מתוך העדפות. אלגוריתם זה הוא המהיר ביותר בתגובתו לשינויים ברגישות.

### רגישות Oref1

הרגישות מחושבת מנתוני 8 השעות האחרונות או מאז החלפת הצינורית האחרונה, אם עברו פחות משמונה שעות. פחמימות (אם לא נספגות) נמחקות לאחר הזמן שצוין בהעדפות. ארוחות לא מוכרזות (UAM) נתמכות רק באלגוריתם Oref1. משמעות הדבר היא שזמנים עם ארוחות לא מוכרזות שזוהו אינן נכללות בחישוב הרגישות. אז אם אתם משתמשים ב-SMB עם UAM, עליכם לבחור באלגוריתם Oref1 כדי לפעול כראוי. לקריאה נוספת קראו [תיעוד OpenAPS Oref1](https://openaps.readthedocs.io/en/latest/docs/Customize-Iterate/oref1.html).

## ארוחות חופפות

יש הבדל משמעותי בעת שימוש באלגוריתמי הרגישות AAPS ורגישות משוקללת ממוצעת לעומת Oref1. אלגוריתמי Oref מצפים שרק ארוחה אחת תתפרק בזמן נתון. כלומר הארוחה השנייה מתחילה לדעוך לאחר שהארוחה הראשונה דועכת לחלוטין. פחמימות באלגוריתמים AAPS וממוצע משוקלל מתחילות להתפרק מיד כשהן נרשמות. אם יש יותר מארוחה אחת, הדעיכה המינימלית של הפחמימות תותאם לגודל הארוחה ולזמן הספיגה המרבי. הספיגה המינימלית בהתאם תהיה גבוהה יותר בהשוואה לתוספי Oref.