# AAPS בשעונים חכמים עם מערכת הפעלה Wear Os

אתם יכולים להתקין AndroidAPS בשעון החכם שלכם המבוסס **Wear Os**. גרסת השעון של AAPS מאפשר לכם:

* **להציג מידע בשעונכם**: באמצעות מבחר של [תצוגות מותאמות אישית](#aaps-watchfaces) או תצוגות סטנדרטיות בשימוש של [סיבוכים](#complications).
* **לשלוט על AAPS מהשעון**: להזריק בולוס, לקבוע ערך מטרה זמני וכו'.

### לפני קניית שעון...

* כמה תכונות כגון *סיבוכים* מחייבות גרסה 2.0 של Wear Os או מאוחרת יותר כדי לעבוד
* חברת גוגל שינתה שמה של *Android Wear 1.x* לשם *Wear OS* מגרסה 2.x, כך כאשר היא אומרת *Android Wear* יתכן שמתכוונת לגרסה הישנה 1.x של המערכת.
* אם התיאור של השעון החכם מצביעה על תאימות רק עם *Android* וגם *IOS* - זה **לא** אומר שהוא עובד עם *Wear Os* - יתכן שהיצרנים משתמשים במערכות משלהם **שלא תואמות AAPS wear!**
* עיינו [ברשימה של הטלפונים והשעונים שנבחנו](../Getting-Started/Phones#list-of-tested-phones) וגם [שאלו את הקהילה](../Where-To-Go-For-Help/Connect-with-other-users.md) אם יש לכם ספק שהשעון שלכם נתמך.

### בניית גרסת Wear OS של AAPS

אפליקציית Wear OS של AAPS הופרדה מבניית אפליקציית ה-Android של הטלפון הנייד. לכן עליכם ליצור APK חתום נפרד נוסף. בחרו את המודול "AndroidAPS.wear" ואת הגרסה לבנייה "fullRelease" כדי שאפליקציה שנייה עבור השעון Wear OS תיבנה במסגרת [בניית קובץ ה-APK](../Installing-AndroidAPS/Building-APK.md) (או "pumpcomtrolRelease" אשר תאפשר שליטה מהשעון במשאבה ללא לופ).

החל ממאי 2021 חובה להתקין את AAPS בשעון "מהצד", כי היא לא נגישה יותר דרך חנות האפליקציות של גוגל שבשעון. ניתן להתקין מן הצד בעזרת [Wear Installer](https://youtu.be/8HsfWPTFGQI) אותם צריך להתקין גם בשעון וגם בטלפון. האפליקצה Wear Installer ניתנת להורדה מחנות האפליקציות של גוגל. הסרטון המקושר מעלה של מפתח Wear Installer מלקולם בריינט, נותן הוראות מפורטות ל- א. להורדת האפליקציה לטלפון הנייד. ב. הגדרת ה-Android Debugger בשעון. ג. השימוש ב-Wear Installer בטלפון ובשעון כדי להתקין מהצד את אפליקציית AAPS wear בשעון. לאחר שתבחרו את AndroidAPS כאפליקציה להעלאת הגרסה של Wear בשעון, תוכל להשתמש במסכי תצוגה, סיבוכים ופונקציות לשליטה ב-AAPS.

### הגדרות בטלפון

בתוך AndroidAPS, בבונה התצורה עליכם [לאפשר תוסף Wear](../Configuration/Config-Builder#wear).

## שליטה ב-AAPS מהשעון

AndroidAPS מותאם להיות *נשלט* על ידי שעוני Android Wear. אם אתם רוצים להזריק בולוס וכו' מהשעון, עליכם להפעיל את "שליטה משעון" בתוך "הגדרות Wear" בבונה התצורה.

הפונקציות הבאות ניתנות להפעלה מהשעון:

* קביעת ערך מטרה זמני
* שימוש במחשבון הבולוסים (משתני החישוב יכולים להיות מוגדרים ב[הגדרות](../Configuration/Config-Builder#wear) בטלפון)
* הכרזת פחמימות ממושכות
* הזרקת בולוס (אינסולין + פחמימות)
* הגדרות שעון
* סטטוס 
    * בדיקת סטטוס המשאבה
    * בדיקת סטטוס הלופ
    * בדיקה והחלפת פרופיל, CPP (פרופיל אחוזים צירקדיים = היסט זמן + אחוז)
    * הצגת תצרוכת האינסולין הכללית (TDD=סיכום יומי של הבולוסים יחד עם המינונים הבזאליים)

## תצוגות שעונים של AAPS

ישנן כמה תצוגות לשעונים לבחירה אשר כוללים שינוי ממוצע, אינסולין זמין, מינון בזאלי זמני הנוכחי, פרופילים בזאליים וגרפים של קריאות מדידות גלוקוז בדם.

וודאו שהתראות מ-AndroidAPS לא חסומות בשעון. אישור של פעולה (כגון זריקת בולוס, יעד זמני וכו') תבוצע דרך התראות שתצטרכו להחליק ולאשר.

כדי להציג את התפריט של AAPS במהירות, הקישו פעמיים על קריאת גלוקוז הדם במסך. עם הקשה כפולה בעקומת הגלוקוז בדם, אתם יכולים לשנות את קנה מידת הזמן בתצוגה..

## תצוגות שעון זמינות

![Available watchfaces](../images/Watchface_Types.png)

### תצוגות שעון חדשות החל מגרסה AndroidAPS 2.8

![Watchface Digital Style](../images/Watchface_DigitalStyle.png)

* את הצבעים, השורות והעיגולים ניתן להגדיר בתפריט ההגדרות בגלגל השיניים של תפריט בחירת תצוגות השעות.

## תצוגת שעות AAPSv2 - מקרא

![Legend AndroidAPSv2 watchface](../images/Watchface_Legend.png)

A - זמן שעבר מאז הפעילות האחרונה של הלופ

B - קריאת חיישון גלוקוז רציף

C - דקות שעברו מאז קריאת חיישן הסוכר האחרונה

D - שינוי בהשוואה לקריאה האחרונה מהחיישן (ב-mmol או mg/dl)

E - שינוי ממוצע בקריאות החיישן ב-15 הדקות האחרונות

F - סוללת הטלפון

G - המינון הבזאלי (מוצג ביחידות לשעה ובאחוזים כאשר מופעל מינון בזאלי זמני)

H - (אינטראקציה של גלוקוז בדם - BGI) -> המידה בה הסוכר בדם צפוי לעלות או לרדת על בסיס פעולת האינסולין בלבד.

I - פחמימות (פחמימות זמינות או ממושכות עתידיות)

J - אינסולין פעיל (בולוס או בזאלי)

## גישה לתפריט הראשי של AAPS

על מנת לגשת לתפריט הראשי של AAPS אתם יכולים להשתמש בחלופות הבאות:

* הקשה כפולה בערך הגלוקוז בדם
* לבחור בצלמית AAPS בתפריט האפליקציות בשעון
* הקשה על "סיבוך" (אם מוגדר בתפריט)

## הגדרות (בשעון wear)

על מנת לגשת להגדרות של תצוגת השעון, כנסו לתפריט הראשי של AAPS, החליקו למעלה ובחרו "הגדרות".

כוכבית מלאה מורה על מצב מאושר (**On**), וכוכבית ריקה מורה על לא מאושר (**Off**):

![Settings on/off](../images/Watchface_Settings_On_Off.png)

### פרמטרים נלווים של AAPS

* ** רטט בזמן בולוס** (ברירת מחדל `On`):
* **יחידות לפעולות** (ברירת מחדל `mg/dl`): אם **On** יחידות לפעולות `mg/dl`, אם **Off** היחידה היא `mmol/l`. בשימוש כאשר מוגדר יעד זמני (TT) מהשעון.

### הגדרות תצוגת פני השעון

* **הצג תאריך** (ברירת מחדל `Off`): הערה, התאריך לא זמין בכל סוגי פני השעון
* **הצג אינסולין פעיל** (ברירת מחדל `On`): מציג או לא מציג את ערך האינסולין הפעיל (הגדרות לערכים מפורטים נמצאות בפרמטרים של AAPS Wear)
* **הצג פחמימות פעילות** (ברירת מחדל `On`): מציג או לא ערך פחמימות פעילות
* **הצג דלתא** (ברירת מחדל `On`): מציג או לא את השינוי של הגלוקוז בדם ב-5 הדקות האחרונות
* **הצג דלתא ממוצעת** (ברירת מחדל `On`): מציג או לא את השינוי הממוצע של גלוקוז בדם ב-15 הדקות האחרונות
* **הצג סוללת הטלפון** (ברירת מחדל `On`): מצב סוללת הטלפון באחוזים. צבע אדום כשמתחת ל-30%.
* **הצג מצב סוללה משולבת** (ברירת מחדל `Off`): סוללה משולבת היא שילוב ערך מצב סוללה הטלפון, המשאבה והחיישן (בדרך כלל הערך הנמוך משלושת הערכים)
* **הצג מינון בזאלי** (ברירת מחדל `On`): מציג או לא את המינון בזאלי הנוכחי (ביחידות לשעה או באחוזים אם מופעל מינון בזאלי זמני)
* **הצג סטטוס לולאה** (ברירת מחדל`On`): מציג כמה דקות עברו מאז הפעלת הלופ האחרונה (חצים אדומים אם עברו מעל ל-15 דקות).
* **הצג רמת סוכר** (ברירת מחדל `On`): מציג או לא את ערך הגלוקוז האחרון
* **הצג חץ כיוון** (ברירת מחדל `On`): מציג או לא את חץ מגמת ערך הגלוקוז בדם
* **הצג עבר** (ברירת מחדל `On`): מציג כמה זמן עבר מאז הקריאה האחרונה של גלוקוז בדם.
* **כהה** (ברירת מחדל `On`): באפשרותכם להחליף מרקע שחור לרקע לבן (למעט תצוגת פנים של Cockpit ו-Steampunk)
* **הדגש בזאלים** (ברירת מחדל `Off`): משפר את הנראות של המינון הבזאלי והבזאלי הזמני
* **מחיצות מותאמות** (ברירת מחדל `Off`): עבור תצוגות AAPS, AAPSv2 ו- AAPS (גדול), מציג רקע מנוגד לחוצץ (**Off**) או מתאים את צבע הרקע לחוצץ (**On**)
* **מסגרת זמן התרשים** (ברירת מחדל `3 שעות`): הינכם יכולים לבחור בתפריט המשני את מסגרת הזמן המרבית של התרשים, בין שעה אחת לחמש שעות.

### הגדרות ממשק המשתמש

* **עיצוב קלט**: עם פרמטר זה, הנכם יכולים לבחור את מיקום מקשי "+" ו-"-" כאשר אתם מכניסים פקודות ל-AAPS (אינסולין, פחמימות, ע' מטרה זמני...)

![Input design options](../images/Watchface_InputDesign.png)

### פרמטרים ספציפיים של פני השעון

#### פני שעון Steampunk

* **מפורט** (ברירת המחדל `בינוני`)

![Steampunk_gauge](../images/Watchface_Steampunk_Gauge.png)

#### תצוגת פנים עיגול

* **מספרים גדולים** (ברירת מחדל `Off`): הגדלת גודל האותיות לשיפור הנראות
* **היסטוריית הטבעת** (ברירת מחדל `Off`): ראו בגרף את היסטוריית הגלוקוז בדם עם טבעות אפורות בתוך הטבעת הירוקה של השעות
* **טבעת היסטוריה כהה** (ברירת מחדל `On`): טבעת היסטוריה פחות בולטת בצבע באפור כהה
* **הנפשה** (ברירת מחדל `On`): כאשר מופעלת, העיגול על פני השעון מונפש בתנאי שהאפשרות נתמכת על ידי השעון ושאינו עם רזולוציה נמוכה עקב מצב חיסכון באנרגיה

### הגדרות פקודות

* **אשף בתפריט** (ברירת מחדל `On`): מאפשר ממשק אשף בתפריט הראשי לרישום פחמימות ולהגדרת בולוס מהשעון
* **תיחול בתפריט** (ברירת מחדל `Off`): מאפשר תיחול \ מילוי מהשעון
* **ערך מטרה יחיד** (ברירת מחדל `On`):
    
    * `On`: הנכם מגדירים ערך יחיד של מטרה זמנית
    * `Off`: הנכם מגדירים ערך מטרה נמוך וגבוה עבור מטרה זמנית

* **אחוז האשף** (ברירת המחדל `off`): מאפשר בולוס תיקון מהאשף (הערך הוזן באחוזים לפני הודעת האישור)

## סיבוכים

*סיבוכים* הינו מונח מסורתי של שענות, אשר מתאר תוספים לפנים של השעון - כחלון קטן נוסף או מחוג משני (עם תאריך, יום בשבוע, שלב ירח, וכו'). Wear OS 2.0 מביא מטפורה זו על מנת לאפשר לתוכנות המספקות מידע, כמו הודעות מזג אוויר, מחשבוני כושר ועוד - להיות מוסף לכל פני השעונים שתומכים בסיבוכים.

אפליקציית AndroidAPS Wear OS תומכת בסיבוכים מאז גרסה `2.6`, ומאפשרת לכל פני שעון של צד שלישי שתומך בסיבוכים להצגת נתונים קשורים ל-AAPS (גלוקוז בדם עם מגמה, IOB, COB, וכו').

סיבוכים משמשים גם כ-**קיצור דרך** לפונקציות של AAPS. על ידי הקשה עליהם תוכלו לפתוח תפריטים ודיאלוגים הקשורים ל-AAPS (מותנה בסוגי הסיבוכים ותצורות).

![Complications_On_Watchfaces](../images/Watchface_Complications_On_Watchfaces.png)

### סוגי סיבוכים

אפליקציה AAPS Wear OS מספקת רק נתונים גולמיים, לפי פורמטים מוגדרים מראש. אופן הצגת התצורה, הגבולות, הצבעים והגופנים של הסיבוכים הוא באחריות יוצרי פני השעון. מסוגי הסיבוכים הרבים של Wear OS הקיימים, AAPS משתמש ב:

* `טקסט קצר` - מכיל שתי שורות של טקסט, 7 תווים כל אחת, אליהן מתייחסים לפעמים כערך ותווית. לרוב מוצגים בתוך עיגול או אליפסה - אחד מתחת לאחר, או זה לצד זה. זהו סיבוך עם מקום מוגבל ביותר. AAPS מנסה להסיר תווים לא נחוצים כדי להתאימם: על ידי עיגול ערכים, הסרת אפסים מקדימים או נגררים מהערכים וכו'.
* `טקסט ארוך` - מכיל שתי שורות של טקסט, עם 20 תווים בערך כל אחד. בדרך כלל מוצגות בתוך מלבן או אליפסה ארוכה - אחת מתחת לשניה. משמש למצבים טקסטואלים יותר מפורטים.
* `ערך טווח` - משמש לטווח מוגדר מראש של ערכים, כגון אחוזים. הוא מכיל צלמית, תווית ומוצג כחוגה מעוגלת של התקדמות.
* `תמונה גדולה` - תמונת רקע מותאמת אישית שיכולה לשמש כרקע (כאשר היא נתמכת על ידי השעון).

### הגדרות סיבוכים

על מנת להוסיף סיבוך לתצוגת פני השעון, עצבו אותו על ידי לחיצה ארוכה והקשה על צלמית גלגל השיניים בהמשך למטה. בהתאם לאופן שבו השעון הספציפי מגדיר אותם - לחצו על מצייני מיקום או היכנסו לתפריט ההגדרות של פני השעון בשביל הסיבוכים. סיבוכים של AAPS מקובצים תחת כפריט בתפריט AAPS.

כאשר מעצבים סיבוכים בפני שעון, Wear OS יציג ויסנן את רשימת הסיבוכים שבהם אפשר לבחור בהתאם לפני השעון. אם סיבוכים מסויימים לא נמצאים ברשימה זו, יתכן שסוג הסיבוך לא מתאים למיקום זה.

### סיבוכים מסופקים על ידי AAPS

AndroidAPS מספק את סיבוכים הבאים:

![AAPS_Complications_List](../images/Watchface_Complications_List.png)

* **BR, COB & IOB** (`טקסט קצר`, פותח תפריט): מציג ערך גלוקוז בדם וחץ מגמה בשורה הראשונה וזמן ושינוי המדידה בשורה השנייה.
* **Blood Glucose** (`טקסט קצר`, פותח* תפריט*): מציג ערך גלוקוז בדם וחץ מגמה בשורה הראשונה וזמן ושינוי המדידה בשורה השנייה.
* **CoB & IoB** (`טקסט קצר`, פותח *תפריט*): מציג *פחמימות זמינות* בשורה הראשונה ו*אינסולין זמין* בשורה השנייה.
* **CoB מפורט** (`טקסט קצר`, פותח *אשף*): מציג *פחמימות פעילות* בשורה הראשונה ופחמימות מתוכננות (בעתיד, פחמימות ממושכות) בשורה השנייה.
* **צלמית CoB** (`טקסט קצר`, פותח *אשף*): מציג * ערך פחמימות פעילות* עם צלמית סטטית.
* **Full Status** (`טקסט ארוך`, פותח *תפריט*): מציג את רוב הנתונים בבת-אחת: * ערך גלוקוז בדם *ו*חץ מגמה*,*שינוי גלוקוז בדם* ו* זמן המדידה* בשורה הראשונה. בשורה השנייה *פחמימות פעילות*, *אינסולין פעיל* ו*המינון הבזאלי*.
* **Full Status (הפוך)** (`טקסט ארוך`, פותח *תפריט*): אותם נתונים כמו הסטטוס המלא הסטנדרטי אבל בשורות הפוכות. ניתן להשתמש בו בפני שעונים אשר מתעלמים מאחת משתי השורות ב`טקסט הארוך`
* **IoB מפורט** (`טקסט קצר`, פותח * בולוס*): מציג סך אינסולין פעיל בשורה הראשונה ואת מרכיביו מבולוס ומינונים בזאליים, בשורה השניה.
* **צלמית IoB** (`טקסט קצר`, פותח * בולוס*): מציג ערך אינסולין פעיל עם צלמית סטטית.
* **סוללת הטלפון** (`ערך טווח`, פותח *סטטוס*): מציג את אחוז טעינת סוללת הטלפון, כפי שמדווח על ידי AAPS. מוצג באחוזים עם צלמית של סוללה שמייצגת את הערך המדווח. יתכן שלא יתעדכן בזמן אמת, אבל כן כאשר נתונים חשובים אחרים של AAPS משתנים (בדרך כלל כל 5 דקות עם קריאה חדשה של גלוקוז בדם).

בנוסף קיימים עוד שלושה סיבוכים של `תמונה גדולה` סוג: **טפט כהה**, ** טפט אפור** ו**טפט בהיר**, המציג טפט סטטי של AAPS.

### הגדרות הקשורות לסיבוכים

* **פעולת הקשה על סיבוך** (ברירת מחדל `ברירת מחדל`): מחליט איזה דיאלוג נפתח כאשר המשתמש מקיש על הסיבוך: 
    * *ברירת מחדל*: פעולה מסוימת לסוג הסיבוך *(ראו רשימה לעיל)*
    * *תפריט*: תפריט ראשי של AAPS
    * *אשף*: אשף בולוס - מחשבון בולוס
    * *בולוס*: מינון בולוס ישיר
    * *פחמימות ממושכות*: תיבת שיח של פחמימות ממושכות
    * *סטטוס*: תפריט משני של הסטטוס
    * *None*: מבטל את הפעולה של הסיבוך של AAPS
* **יוניקוד בסיבוכים** (ברירת מחדל `On`): כאשר `On`, הסיבוך משתמש בתווי יוניקוד לסמלים כגון דלתא `Δ`, מפריד נקודות אנכי `⁞` או סימן של שיעור בזאלי `⎍`. הצגתם תלויה בגופן והיא יכולה להיות ספציפית לפני שעון מסוים. אפשרות זו מאפשרת להחליף סמלי יוניקוד `Off` כאשר נדרש - אם הגופן שבשימוש פני השעון לא תומך בסמלים אלה - כדי למנוע תקלות גרפיות.

## מופעל תמיד (Always On)

אריכות חיי הסוללה של שעונים חכמים של Wear OS הוא אתגר. לחלק מהם יש עד 30 שעות בין טעינות. התצוגה חייבת להיות כבויה על מנת לחסוך אנרגיה כאשר זו אינה בשימוש. רוב השעונים תומכים בתצוגת "מופעל תמיד".

החל מגרסה 3 של AAPS, ניתן להשתמש ב-"ממשק משתמש מופשט" בעת שהתצוגה "מופעלת תמיד". ממשק משתמש זה מכיל רק את הגלוקוז בדם, את המגמה ואת מועד המדידה. ממשק זה חוסך אנרגיה עם פחות עדכונים ונתונים ולכן מאיר פחות פיקסלים כדי וכך חוסך סוללה במסכי OLED.

ממשק המשתמש המופשט זמין לתצוגות פנים הבאים: AAPS, AAPS(v2), תרשים גדול, דיגיטלי, סטימפאנק ותא טייס. ממשק המשתמש המופשט הוא אופציונלי והוא מוגדר בהגדרות של פני השעון. (לחצו לחיצה ממושכת על פני השעון והקישו על "עריכה" או את צלמית גלגל השיניים). בחרו את "פשט את הממשק" וקבעו אותו ל-"מופעל תמיד" או "מופעל תמיד גם בטעינה".

### מצב זמן לילה

בעת טעינה, יהיה זה לעזר אם התצוגה תהיה "מופעלת תמיד" ותציג את ערכי הגלוקוז בדם במשך הלילה. אף על פי כן, תצוגות פני השעונים הסטנדרטיים בוהקים מדי, מציגים יותר מדי מידע והפירוט קשה לקריאה עבור עיניים רדומות. לכן, הוספנו חלופה לתצוגת הפנים של השעון, לפשט את ממשק המשתמש במשך זמן הטעינה, כאשר היא מוגדרת כך בתצורה.

ממשק המשתמש המופשט זמין לתצוגות פנים הבאים: AAPS, AAPS(v2), תרשים גדול, דיגיטלי, סטימפאנק ותא טייס. ממשק המשתמש המופשט הוא אופציונלי והוא מוגדר בהגדרות של פני השעון. (לחצו לחיצה ממושכת על פני השעון והקישו על "עריכה" או את צלמית גלגל השיניים). בחרו את "פשט את הממשק" וקבעו אותו ל-"מופעל תמיד" או "מופעל תמיד גם בטעינה"

אפשרויות המפתח של אנדרואיד מאפשר לשעונכם להישאר ער במשך הטעינה. על מנת שאפשרויות המפתח יהיו זמינות, ראו https://developer/android.com/trainig/wearables/get-started/debugging. קבעו את "הישאר ער במשך הטעינה" ל-"On" באפשרויות המפתח.

הערה: לא כל התצוגות מסוגלות להשתמש ב-"מופעל תמיד" באופן מיטבי. זה עלול לגרום לצריבה על המסך, במיוחד במסכי OLED ישנים. בדרך כלל השעונים יחשיכו את המסך למנוע את צריבתו; אנא בדקו את המדריך למשתמש, היצרן, או את אתר האינטרנט כדי לקבל עצה.

![Watchface Nightstand](../images/Watchface_nightstand.jpg)

![Simplified UI](../images/Watchface_simplified_ui.png)

### טיפים לשיפור ביצועים וחיי הסוללה

שעוני Wear OS הם התקנים מוגבלים מבחינת חשמל. גודל השעון מגביל את קיבולת הסוללה. למרות חידושים, גם בחומרה וגם בתוכנה, שעוני Wear OS עדיין דורשים טעינה יומית.

אם משך הזמן של סוללה שנוסתה קצר מיממה, להלן כמה טיפים כדי להתגבר על כך.

תחומי שימוש סוללה עיקריים הם:

* תצוגה פעילה עם תאורה אחורית מופעלת (עבור LED) או בעוצמה מלאה (עבור OLED)
* תִּיצוּג (רינדור) על המסך
* תקשורת רדיו דרך בלוטות'

מאחר שאיננו מתפשרים על תקשורת (כי אנחנו צריכים נתונים מעודכנים) ורוצים שיוצגו הנתונים האחרונים, רוב האופטימיזציות יכולות להיעשות בתחום *ההצגה על המסך*:

* תצוגות פני שעונים מובנים בדרך כלל עוברים מיטוב טוב מאשר אלה המותאמים אישית, אותם מורידים מהחנות.
* עדיף להשתמש בפני שעונים אשר מגבילים את כמות הנתונים המוצגים במצב לא פעיל \ מעומעם.
* שימו לב כאשר מערבבים סיבוכים אחרים, כמו ווידגטים של מזג אוויר של צד שלישי, או אחרים - שמשתמשים בנתונים ממקורות חיצוניים.
* התחילו בתצוגות פנים פשוטות. הוסיפו סיבוך אחד כל פעם וצפו כיצד זה משפיע על חיי הסוללה.
* נסו להשתמש בערכת נושא **כהה** עבור תצוגות פנים של AAPS, וב[**מחיצות מותאמות**](#watchface-settings). מסכי OLED יגבילו את כמות הפיקסלים המוארים ואת הבלאי.
* בחנו מה פועל טוב יותר בשעונכם: תצוגות פנים מובנות של AAPS או תצוגות פנים אחרות עם סיבוכים של AAPS.
* בחנו זאת במשך כמה ימים, עם פעילות בפרופילים שונים. רוב השעונים מפעילים את המסך על ידי מבט, תנועה וסימני הפעלה אחרים.
* בחנו את הגדרות המערכת הגלובליות אשר משפיעות על הפעילות: התראות, הארה אחורית\מגבלת זמן של תצוגה פעילה וכאשר ה-GPS מופעל.
* בדקו את [רשימת הטלפונים והשעונים](../Getting-Started/Phones#list-of-tested-phones) ו[שאלו את הקהילה](../Where-To-Go-For-Help/Connect-with-other-users.md) על דיווחים של נסיון משתמשים אחרים וזמני סוללה.
* **אנחנו לא יכולים להבטיח שהנתונים המוצגים בתצוגת השעון או הסיבוך מעודכנים**. בסופו של דבר, ההחלטה מתי לעדכן נתונים על פני השעון או בסיבוך תלויה ב-Wear OS. גם כאשר אפליקצית AAPS דורשת עדכון, המערכת של השעון יכולה לדחות או להתעלם מהעדכון לשם שמירת הסוללה. כאשר יש לכם ספקות וסוללת השעון חלשה - תמיד בדקו גם באפליקציה הראשית בטלפון.

## פיתרון בעיות של אפליקציית Wear:

* לפעמים זה עוזר לסנכרן מחדש את האפליקציה עם השעון, כי היא יכולה להיות קצת איטית לבצע זאת בעצמה: Android Wear > סמל גלגל שיניים > שם השעון > סינכרון אפליקציות מחדש.
* הפעילו איתור באגים ADB באופציות המפתח (בשעון), חברו את השעון באמצעות כבל USB והתחילו את אפליקצית Wear כשש-Android Studio פועל.
* אם הסיבוכים לא מעדכנים נתונים - בדקו קודם האם תצוגות הפנים של AAPS עובדות בכלל.

### Sony Smartwatch 3

* השעון החכם Sony 3 הוא אחד הפופולריים ביותר בשימוש עם AAPS.
* לצערנו גוגל הסירה את תמיכתה במכשירי Wear OS 1.5 בסתיו 2020. זה מוביל לבעיות כאשר משתמשים בשעון Sony SW3 עם AndroidAPS 2.7 ומעלה.
* מעקף אפשרי ניתן למצוא ב-[דף פיתרון בעיות](../Usage/SonySW3.rst) זה.

## הצגת נתוני Nightscout

אם הנכם משתמשים במערכת לופ אחרת ורוצים *לראות* את פרטי הלופ שלכם בשעון Android Wear, או רוצים לצפות בלופ של ילדכם, אז אתם יכולים להסתפק בלבנות\להוריד אפליקציה NSClient בלבד. לביצוע זאת עקבו אחר [הוראות בניית APK](../Installing-AndroidAPS/Building-APK.md) ובחרו בבניית הגרסה "NSClienRelease". ישנן כמה תצוגות לשעונים לבחירה אשר כוללים שינוי ממוצע, אינסולין זמין, מינון בזאלי זמני הנוכחי, פרופילים בזאליים וגרפים של קריאות מדידות גלוקוז בדם.

# Pebble

משתמשי Pebble יכולים להשתמש ב-[תצוגת פנים Urchin](https://github.com/mddub/urchin-cgm) על מנת *לראות* נתוני לופ (אם הם מועלים לנייטסקאוט), אבל לא תוכלו לתקשר עם AndroidAPS דרך הטלפון. תוכלו לבחור שדות להצגה כגון IOB ומינון בזאלי זמני נוכחי וחיזויים. אם הלופ פתוח אתם יכולים להשתמש ב-[IFTTT](https://ifttt.com/) ליצירת ישומון שמציין אם התראה מתקבלת מ-AndroidAPS אז שלח מסרון או הודעה קופצת.